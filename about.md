---
layout: page
title: About
description: >-
    Course policies and information.
---

# Il Percorso
{:.no_toc}

## Indice
{: .no_toc .text-delta }

1. TOC
{:toc}

---

(assets/images/D795BB78-6DF0-4E85-A95F-7C018CD2B8A4.jpeg)

## Learning Creative Learning per D.O.O.R.S

Il Corso si inserisce all'interno della formazione dei docenti partecipanti al  progetto nazionale D.O.O.R.S. attraverso l'associazione PDP Free Software User Group. Il corso intende fare conoscere ed approfondire l'apprendimento creativo a tutti quegli  educatori e insegnanti impegnati a contrastare l’attuale povertà educativa, proprio utilizzando l'apprendimento creativo. 

Il Learning Creative Learning, per la formazione degli insegnanti,  prende spunto dalla teoria dell’apprendimento costruzionista, secondo la quale le persone imparano meglio quando sperimentano progetti significativi, tangibili, che stanno loro a cuore e che possono condividere. Questo approccio pedagogico nasce nel Lifelong Kindergarten del MIT Media Lab, un centro di ricerca, non convenzionale e antidisciplinare per l’innovazione, del MIT – Massachusetts Institute of Technology di Boston. 

Mitchell Resnick, responsabile del Lifelong Kindergarten e padre di Scratch, parla di creatività con la “c” minuscola, per distinguerla da quella attribuita ai grandi artisti. Ogni giorno siamo creativi: quando proviamo un nuovo ingrediente nella nostra ricetta, quando inventiamo una storia per i nostri bambini o quando prepariamo una presentazione per il nostro lavoro. La creatività è importante, perché ci permette di esplorare nuove soluzioni, di fronteggiare i problemi quotidiani, ma la premessa è sempre la stessa: ci deve essere condivisione. Quando si condivide e si riflette su quello che si realizza si generano nuove idee, nuovi scenari. 

Il PDP Free Software User Group intende diffondere, attraverso una comunità educante, una cultura del costruire (making), un approccio non passivo alle tecnologie digitali e declinare la pedagogia del Desiderio nell’era digitale. 

Il corso si è già svolto in aula a Fabriano e a Roma in presenza e con laboratori online, a causa dell'attuale pandemia il corso è stato interamente riprogettato per essere fruito online.


## Destinatari 
Il corso è destinato principalmente alle associazioni e alle scuole che hanno aderito al progetto D.O.O.R.S.

## Obiettivi
- Conoscere l’apprendimento creativo per progettare attività educative
- Scoprire Scratch come strumento per aiutare ragazze e ragazzi ad essere fruitori attivi e creativi della tecnologia
- Esplorare il tinkering e le esperienze di apprendimento basato sul “fare con le mani”
- Apprendere nuove strategie di facilitazione di esperienze di apprendimento
- Conoscere le metodologie di sviluppo collaborativo
- Scoprire i vantaggi del software libero e della conoscenza libera

## Metodologia
- Creative Learning (Apprendimento cerativo)
- Learning by making 
- Costruzionismo

## Orario del corso

#### Gruppo Milano/Torino
La formazione si svolgerà dall’8 febbraio al 30 marzo 2021 in modalità mista, sincrona e
asincrona (impegno totale 24 ore)
OGNI SETTIMANA Verranno condiVisi materiali, risorse di approfondimento e attività da svolgere
TUTTI I MARTEDÌ dal 16/02/2021 al 16/03/2021, ore 16.30-18.30 si terrà un laboratorio online tramite la piattaforma open source Jitsi 
CONDIVISIONE DEI PROGETTI FINALI (incontro online 30 marzo ore 17.30-18.30)

#### Gruppo Reggio Calabria
La formazione si svolgerà dall’8 febbraio al 31 marzo 2021 in modalità mista, sincrona e
asincrona (impegno totale 24 ore)
OGNI SETTIMANA Verranno condiVisi materiali, risorse di approfondimento e attività da svolgere
TUTTI I MERCOLEDÌ dal 17/02/2021 al 17/03/2021, ore 16.30-18.30 si terrà un laboratorio online tramite la piattaforma open source Jitsi 
CONDIVISIONE DEI PROGETTI FINALI (incontro online 31 marzo ore 17.30-18.30)

## Programma

INIZIO FORMAZIONE - 8 febbraio
I partecipanti ricevono via mail video introduttivi che permettono di iniziare a sperimentare in modo autonomo l’ambiente Scratch

PRIMA SETTIMANA - (incontro online 16 febbraio)
- Introduzione a Scratch: “Nome Animato”
- Introduzione al Creative Learning

SECONDA SETTIMANA - (incontro sincrono 23 febbraio)
- Dal mondo fisico al mondo digitale: “Collage conScratch”
- Imparare e giocare

TERZA SETTIMANA - (incontro online 2 marzo)
- Tinkering: “Esplorare con le mani”
- Imparare per prove ed errori

QUARTA SETTIMANA - (incontro online 9 marzo)
- Il potere del Remix con Scratch: “Pass it on”
- Software libero e apprendimento collaborativo

QUINTA SETTIMANA - (incontro online 16 marzo)
- Ideazione progetto finale
- Realizzazione progetto finale

CONDIVISIONE DEI PROGETTI FINALI

## Prerequisiti e dotazione necessaria
- PC o laptop (browser: Chrome, Chromium, Firefox)
- Connessione internet
- Webcam e auricolari
- Tutta la vostra voglia di sperimentare e divertirvi

## Patto educativo
Il nostro patto educativo si può riassumere in due parole: Hard Fun. Seymour Papert ci esorta ad apprendere divertendosi con qualcosa di difficile e di impegnativo. La parola divertimento non deve essere associata alla parola facile. Ci si diverte realizzando progetti complessi e arditi. 
